<div class="main-content">
    <h1>Uvod</h1>
    <h4>
        Kako je u vremenom rasla potražnja za elektronskim sistemima koji su
        zamenili klasični način dokumentovanja na papir, tako je kod korisnika ovakvih
        sistema rasla želja da oni budu moćniji i komplikovaniji. Međutim, obzirom da je
        osnovni zahtev bila funksionalnost i bezbednost samog sistema, zapostavljen je
        donekle korisnik i korisničko iskustvo. Iz ovog razloga je u današnje vreme popularan
        jednostavniji dizajn koji bi privukao korisnika da bez mnogo razmišljanja i čitanje
        dokumentacije pristupi nekoj aplikaciji, bilo da je to veb-sajt koji svega ima par
        elemenata koji služe da jasno predstave korisniku svrhu korišćenja sajta ili aplikacija
        koja je na prvi pogled izgleda stilizovano. Jasno je da korisnici nisu spremni da
        izdvoje svoje vreme i pažnju već žele da završe neku radnju u najkraćem mogućem
        vremenu.
        Sa ovom idejom je kreiran sistem za studentski servis koji olakšava
        studentima i profesorima korišćenje interfejsa koji je popularan i jednostavan za
        korišćenje. Obzirom da je ovakav tip sistema početkom prethodne decenije postao
        popularan u vidu statičnih veb stranica, neophodno je prilagoditi ih svim uređajima
        koji su vremenom takođe postali popularni i koje većina ljudi koristi svakodnevno. Tu
        spadaju mnoge vrste mobilnih uređaja, tablet i laptop računara pa čak i pametnih
        satova ili različiti drugi tipovi pomoćnih uređaja.
        Trenutno se pokazalo najjednostavnije kreirati veb-aplikaciju koja ima za cilj
        da omogući korisnicima pristup dokle god imaju instaliran internet pretraživač.
        Ukoliko korisnik ispunjava ovaj uslov, u nastavku je opisan detaljan sistem kroz
        korišćene tehnologije, izgled korisničke aplikacije i funkcionalnosti koje to
        omogućavaju korisniku.
    </h4>
    <h1>
        Postojeća rešenja, analiza i diskusija
    </h1>
    <h4>
        Kao što je u uvodu napomenuto, sa napretkom tehnologije razvijala su se
        rešenja koja su omogućavala prelaz sa klasičnog načina dokumentovanja na papiru
        na elektronski način čuvanja podataka. U početku su za to bile zadužene osobe koje
        su jedine imale pristup sistemu unosile sve podatke direktno, dok je vremenom
        omogućeno i drugima da pristupe ograničenom količinom podataka.
        Što se tiče odabira tehnologija, ovde je moguće videti najviše varijacija
        pogotovo zbog zavisnosti kada je u pitanju vreme kreiranja portala. Stariji studentski
        portali su u početku pretežno bile statične stranice odbojnog karaktera koje su se kod
        nas zadržale čak do početka 2010-ih godina iako su prevazidjene sa početkom Web
        2.0-a još 2004. Razlog je bio jednostavan: prioritet razvojnih timova je oduvek bio na
        bezbednosti podataka i jednostavnosti koja je bila poznata svima. Takođe je sama
        funkcionalnost u početku bila ograničena na jednostavnu prijavu ispita gde student
        može da odabere predmete koje prijavljuje u tekućem ispitnom roku ,dok profesor
        može da unosi ocene. Iako mnogi smatraju da je ovo dovoljno, teško je zanemariti
        mogućnosti modernih tehnologija i funkcionalnosti koje se mogu dodati. Tačan skup
        tehnologija koji bilo koji sistem koristi je retko moguće tačno odrediti, ali svakako
        poenta upoređivanja ovakvih rešenja na samom izgledu, funkcionalnosti koje pružaju
        i korisničkom iskustvu.
        Konkretan primer koji je služio kao ispiracija za ovaj projekat jeste Informacioni
        Sistem Univerziteta Metropolitan. U pitanju je sistem koji grupiše više funkcionalnosti
        kao što je pregled ispitnih obaveza, pregled dugovanja prema fakultetu i cenovnik,
        prijava ispita i pregled položenih ispita, nastavni plan i biblioteka. Isum kombinuje sve
        osnovne funkcionalnosti jednog studentskog portala sa modernim i intuitivnim
        dizajnom koji privlači studente da ga koriste.
        11
        Još jedan zanimljiv primer koji je lako pronaći jeste eStudent koji koriste
        nekoliko fakulteta i univerziteta: Elektrotehnički fakultet u Beogradu, Fakultet
        organizacionih nauka, Tehnološko-metalurški fakultet, Stomatološki fakultet, Fakultet
        muzičke umetnosti, Učiteljski fakultet, Farmaceutski fakultet, Fakultet sporta i fizičkog
        vaspitanja, Fakultet za fizičku hemiju, Filološki fakultet, Fakultet bezbednosti, Fakultet
        veterinarske medicine, Fizički fakultet, Integrisani univerzitet Singidunum, Integrisani
        univerzitet Sinergija u Bijeljini i Univerzitet odbrane.
        Razvojni tim ovog sistema tvrdi da je celokupan sistem koncipiran imajući na
        umu sigurnost podataka, i tvrde da za šest godina rada nije postojao nijedan
        sigurnosni problem.
        12
        Iako ovakvo rešenje deluje odlično, pre svega zbog toga što studentima
        dostavlaj širok opseg funkcionalnosti kojima imaju pristup u bilo koje doba sa bilo
        koje lokacije, teško je zanemariti zastareo izgled i jednostavnost ovakvog sistema.
        Sa slika ekrana se može videti godina 2010, što otprilike i prati izgled samog
        interfejsa i možemo predpostaviti da je u pitanju sistem koji često može da odbija
        svoje korisnike, što svakako nije fokus kako oni navode. Za unapređenje ovakvog
        sistema potrebno je izmeniti celokupnu dizajn logiku ili ukoliko je moguće promeniti
        tehnologiju uz pomoć koje je sistem kreiran.
    </h4>
    <h1>Primena MVC arhitekture u sistemu sutentskog servisa</h1>
    <h4>
        Ključna stavka po pitanju uspeha razvoja softverskog projekta se često svodi
        na odabrane tehnologije koje se koriste za razvoj. Različiti projekti sa sobom nose
        različite faktore, stoga je bitno obratiti pažnju često na budžet za razvoj, potrebno
        vreme dok softver ne izađe iz faze razvoja i kakve su potrebne performanse softvera.
        Za manje timove i kompanije često te odluke donose i sami članovi tima koji predlažu
        one tehnologije koje su im poznate i koje smatraju da se dobro uklapaju sa
        zahtevima.
        Odabrane tehnologije u sistemu studentskog servisa prate sličnu logiku.
        Poštuju osnovne koncepte i podelu MVC arhitekture gde je ceo sloj pregleda Angular
        aplikacija koja komunicira sa Kontrolerom, što predstavlja Spring Boot aplikaciju koja
        dalje komunicira sa MySQL bazom koja predstavlja Model sloj. Iako postoje
        tehnologije koje bi bolje ispratile MVC principe, kao na primer Spring MVC, lakše je i
        brže razvijati rešenja uz pomoć Spring Boot-a bilo da je u pitanju MVC arhitektura,
        mikroservisna arhitektura i druge.
    </h4>
    <h1>
        Korišćene tehnologije
    </h1>
    <h4>
        Kada je u pitanju sam odabir tehnologije neophodno je odabrati tehnologiju
        koja pokriva sve zahteve koje diktira projekat. U konkretnom slučaju se ističu Spring i
        Angular kao komponente koje sadrže najveći deo logike sistema. Spring Boot
        predstavlja popularan izbor zbog visokih performansi i lake prenosivosti Jave, ali i
        brzine razvoja koju donosi sam okvir. Angular je vrlo moderan okvir za razvoj
        klijentskih veb aplikacija koji koristi TypeScript programski jezik čiji odabir prati slična
        14
        logika kao i ostale odabrane tehnologije, a to su pre svega performanse i brzine
        razvoja koja je otežana tokom postavljanja projekta, ali je drastično bolja kada uz
        pomoću „ng“ komande počnemo da generišemo komponente, interfejse, servise itd.
        4.1.1 SPRING BOOT
        Kao jedan od najpopularnijih okvira za pisanje web servisa u Java
        programskom jeziku odabran je Spring Boot okvir. Spring boot olakšava kreiranje
        samostalnih aplikacija spremnih za produkciju za koje je potrebno izuzetno malo
        vremena. Spring Boot predstavlja modul Spring-a za pakovanje aplikacija na bazi
        Spring-a sa osnovnim podrazumevanim vrednostima. Uz pomoć Spring Boot-a
        moguće je podesiti kompletan back-end deo sistema, počevši od bezbednosne
        konfiguracije koju takođe sadrži ukoliko želimo da je koristimo, preko kontrolera koje
        nam pomaže da lako mapiramo sa eksternim aplikacijama do same logike koje
        pišemo u Javi kako bi vršili obradu podataka i upisivanje podataka u bazi bilo da je u
        pitanju relaciona baza, baza podataka dokumenata ili bilo koja druga.
        Glavna karakteristika Spring Boot-a jeste Autokonfiguracija koja omogućava
        da on automatski konfiguriše klase na osnovu zahteva. Na primer, ukoliko se MySQL
        baza podataka nalazi u putanji klase, a nije prethodno konfigurisana veza sa bazom
        podataka, Spring Boot će automatski konfigurisati sopstvenu bazu u memoriji
        računara. Takođe je bitno napomenuti da je u Spring Boot-u automatski sve
        konfigurisano i nije bitno ništa ručno podešavati, što dodatno ubrzava razvoj softvera.
        4.1.2 ANGULAR
        Angular predstavlja radni okvir otvorenog koda, napisan u Typescript
        programskom jeziku koji je pogodan za razvoj web aplikacija. Održava ga Google i
        primarna namena mu je razvoj jednostranih aplikacija. Glavna prednost mu je što
        pruža standardizovanu strukturu u kodu koja pomaže razvojnom timu po pitanju
        čitkosti koda, ali i održivosti i skalabilnosti. Ovakav tip radnih okvira omogućava
        razvojnom timu da radi na konkretnim problemima kako ne mora da se fokusira na
        kreiranje strukture iz početka.
        15
        Iako je Javascript najkorišćeniji skriptni jezik, nije idealan je za razvoj
        jednostranih aplikacija koje zahtevaju modularnost, mogućnost za testiranje i
        poboljšavanje produktivnosti razvojnog tima. Sa ciljem da reši date probleme kreiran
        je prvo Angular 1, drugačije poznat kao AngularJS. Angular koristi DOM (Document
        Object Model – Objektni Model Dokumenta) i koristi Html ili Xml kod za strukturu
        stranice.
        Typescript pomaže u pisanju jasnijeg Javascript koda pomoću definisanih
        tipova. Sav Typescript kod se kompajlira u Javascript koji može da radi na bilo kojoj
        platformi, i kao takav je preporučen za razvoj Angular aplikacija zbog znatno bolje
        sintaksne strukture i održivosti samog koda.
        4.1.3 MATERIAL DESIGN
        Material Design predstavlja dizajn sistem koji je kreirao Google sa ciljem da
        elemente koje korisnik vidi na ekranu predstavi na način koji je ljudima poznat i
        prijatan za korišćenje. To su postigli uz pomoć 3d efekata, realističnim osvetljenjem, i
        animacijama koje se dobro prenose na svim platformama. Material je kreiran sa
        željom da se pobegne od monotonog izgleda statičkih interfejsa koji su bili u jednoj
        ravni. Inicijalna ideja je bila da se predje na izgleda papira i mastila, gde je papir, iako
        inicijalno dvodimenzionalni objekat, u stvarnom svetu trodimenzionalni objekat koji
        ima svoju senku, šavove i nabore, i koji se može iseći da bi se promenila njegova
        veličina u zavisnosti od naših potreba.
        Cela svrha Material Design-a je da korisnika prirodno navodi kroz interfejs koji,
        iako možda vidi prvi put, izgleda intuitivno i lako za korišćenje praćenjem svog
        osećaja. Na taj način korisnici upravljaju interfejsom prirodno dodirom i pomeranjem
        objekata kao što bi njima upravljali u stvarnom životu.
        16
        4.1.4 SPRING DATA JPA
        Jedan od izuzetno korisnih alata koje nam nudi Spring, Spring Data Jpa, nam
        omogućava da kreiramo repozitorijume po uzoru na Jpa (Java Persistence Api) u
        okviru Spring aplikacije koja koristi tehnologije za pristup podacima. Spring Data Jpa
        smanjuje potreban kod za koji je ranije trebalo dosta vremena čak i za jednostavne
        upite nad bazom tako što od nas zahteva da definipemo interfejse sa
        repozitorijumima i ručno pravljene metode, dok će se Spring postarati da nam
        automatski dostavi gotovu implementaciju. Na taj način nam omogućava da sav svoj
        fokus stavimo na biznis logiku samog sistema i da se ne bavimo nepotrebnim
        pisanjem osnovnih upita nad bazom.
        Spring Data Jpa predstavlja sloj nad već poznatom tehnologijom JPA, što
        znači da sadrži sve funkcionalnosti koje nam pruža i JPA kao što je mapiranje
        entiteta i relacija, upravljanje životnog ciklusa entiteta i izvršavanja upita, i da pritom
        dodaje svoje funkcionalnosti kao što su implementacija repozitorijuma bez koda i
        kreiranje upita nad bazom na osnovu imena metoda.
        Kreiranje repozitorijuma bez koda je jedan od najpopularnijih šablona za
        perzistenciju. Glavna funkcija mu je da od nas sakrije implementacioni deo koda
        kako bi implementirali poslovnu logiku na višem nivou apstrakcije. Iako sama
        imeplementacija ovog šablona nije komplikovana, štedi vreme programera od pisanja
        koda koji se ponavlja.
        Generisanje upita na osnovu metoda je još jedna pogodnost korišćenja Spring
        Data Jpa. Dokle god sam upit nije previše kompleksan, sve što je potrebno je
        definisati metodu u interfejsu repozitorijuma na adekvatan način. Spring zatim
        prosleđuje ime metode i kreira upit.
        17
        4.1.5 MYSQL
        Baziran na SQL-u (Structural Query Language – Strukturirani Jezik Upita)
        MySQL predstavlja sistem za upravljanje relacionih baza podataka. Njegov razvoj
        podržava kompanija Oracle ali je izvorni kod dostupan svima, i kao takav predstavlja
        jedan od najpopularnijih sistema za upravljanje relacionim bazama.
        Ovo predstavlja primarni razlog zbog čega je izuzetno popularan jer nije
        potrebno ulagati novac, već ga svako može koristiti. U sebi sadrži veliki opseg
        funkcionalnosti koje se obično nalaze u okviru većih sistema za upravljanjem bazama
        podataka. Pored toga poseduje izuzetno dobre performanse čak i kada je u pitanju
        rad sa većim skupovima podataka i moguće je prilagođavati njegov kod ukoliko je
        potrebno raditi na posebnim okruženjima. Koristi svima poznat jezik za upravljanje
        podacima SQL, i podržava mnoge operativne sisteme i velike baze podataka.
        MySQL korisnicima pruža širok spektar funkcionalnosti i to:
        • Izvršavanje operacija baze podataka nad tabelama, redovima,
        kolonama i indeksima u bazi podataka
        • Definisanje veza između tabela
        • Održava referentni integritet između redova ili kolona različitih tabela,
        što nam omogućava da definišemo veze između podataka preko više
        tabela
        • Automatski ažurira indekse tabela
        • Koristi mnoge SQL upite i kombinuje korisne informacije između više
        tabela kako bi dostavio skup podataka krajnjem korisniku
        Sam MySQL sistem je baziran na Klijent-Server arhitekturi koji je dizajniran sa
        fokusom na krajnjeg korisnika koji treba uz pomoć svog računara da dobije podatke
        od strane centralnog računara. Klijent kreira zahtev kroz korisnički interfejs, dok
        server ima za zadatak da mu dostavi adekvatne podatke čim se rezultat poklopi sa
        korisničkim zahtevom. Sam MySQL server jeste glavna komponenta baze, i on
        predstavlja poseban program koji obrađuje sve instrukcije i komande nad bazom
        podataka.
        18
        4.1.6 LOMBOK
        Jedna od glavnih mana Java programskog jezika jeste neophodno pisanje
        „boilerplate“ koda, odnosno koda koji se šablonski ponavlja sa vrlo malo izmena.
        Ovaj problem je često rezultat različitih biblioteka koje su tako dizajnirane, ali je
        pogoršan ograničenjima koja nosi sam programski jezik. Projekat Lombok je kreiran
        sa ciljem da reši ove probleme tako što deo koda koji nije neophodno ponovo pisati
        generiše uz pomoć anotacija.
        Iako su sa pojavom Jave 5 anotacije široko prihvaćene kao alat koji ukazuje
        na neke dodatne informacije, implementaciju vezivanja i da generišu kod koji će da
        koristi neki okvir, generalno se ne očekuje da generišu kod koji će sama aplikacija
        direktno da koristi. Ovo je delom zbog toga što bi dodatno usporavale proces razvoja
        same aplikacije. Ovo predstavlja glavnu funkcionalnost Lomboka koji, nakon što je
        ubačen u razvojno okruženje ubacuje kod koji je odmah dostupan programeru.
        Najčešće pisan šablonski kod u javi se generalno odnosi na upravljanje nad
        podacima. Tu spadaju polja, getteri i setteri za ta polja, equals metode za poređenje
        vrednosti kao i hashCode za generisanje heš vrednosti. Desetine linija ovakvog koda
        mogu lako biti zamenjene Lombok anotacijom @Data koja automatski generiše
        osnovnu implementaciju ovih metoda. Osnovne implementacije neće uvek biti
        dovoljne programeru, ali zbog toga postoje i granularnije metode koje omogućavaju
        podešavanje same strukture klase do detalja.
        Neke od najpopularnijih anotacija su:
        • @Getter i @Setter – služe za kreiranje getter i setter metoda koje služe
        za čitanje i upis polja objekata
        • @Nonnull – ukazuje na potrebu za proverom da li polje ima vrednost
        • @ToString – implementira toString metodu koja prebacuje vrednost
        polja u tekst
        • @EqualsAndHashCode – anotacija koja generiše equals i hashCode
        metode za upoređivanje vrednosti dva polja i kreiranje hash vrednosti
        19
        4.1.7 SWAGGER
        Swagger predstavlja alat za kreiranje prikaza REST API-ja koji su potpuno
        nezavisni od samog programskog jezika u kome je pisan API. Ovi prikazi se
        automatski generišu i kao takvi su sa jedne strane pogodni za korišćenje razvojnog
        tima koji kreira API, a sa druge su pogodni za najčešće frontend programere koji
        prilagođavaju svoj deo sistema sa API-jem. Potrebno je samo konfigurisati swagger i
        dodati zavisnosti tako da backend sa svojim pokretanjem pokreće i Swagger.
        Swagger je softver otvorenog koda zasnovan na velikom izboru alata koji
        pomažu programerima da organizuju, naprave, dokumentuju i koriste RESTful
        servise. Iako većina ljudi Swagger identifikuje sa Swagger UI alatkom, Swagger je
        mnogo više od toga. Njegov set alata uključuje podršku za automatizovanu
        dokumentaciju, generisanje koda i generisanje testova.
        4.1.8 KEYCLOAK
        Keycloak je moderan alat otvorenog koda za upravljanje identitetima i
        pristupom sistemu. U pitanju je alat novijeg datuma koji je pogodan za sve tipove
        projekata: od manjih početničkih projekata do velikih koje koriste mnoge poznate
        firme.
        Keycloak dolazi sa mnoštvom gotovih funkcionalnosti koje se šesto traže od
        modernih aplikacija kao što su kreiranje prilagodljivih stranica za prijavu, ponovno
        dobijanje lozinki, prihvatanje uslova korišćenja i tako dalje. Sve ove funkcionalnosti
        su deo Keycloak-a i nije potrebno pisati kod kako bi on bio integrisan. Keycloak služi
        da preuzme odgovornost kada je u pitanju autentifikacija sa korisnikom po pitanju
        autentifikacije, autorizacije i čuvanje lozinke. Takođe podržava dvofaktorsku
        autentifikaciju što postaje sve češće obavezna u današnje vreme. Obzirom da se
        Keycloak bavi kredencijalima, aplikacija koja koristi Keycloak dobija samo token od
        strane Keycloaka i nema pristup korisničkim podacima što poboljšava nivo
        bezbednosti ali i količinu posla koju razvojni tim mora da posveti implementaciji
        bezbednostnih mera. Pored dvofaktorske autentifikacije, Keycloak podržava i SSO
        (single sign-on) koji omogućava korisnicima da pristupaju na više različitih aplikacija,
        20
        iako su se prijavili na samo jednu. Podržava mnoge protokole za autentifikaciju
        uključujući OAuth 2.0, OpenID Connect i SAML 2.0.
        Konfiguracija Keycloak-a od strane razvojnog tima ili administratora sistema
        moguća je putem administratorske konzole koja sadrži mnoštvo funkcionalnosti kao
        što se upravljanje korisnicima, klijentima (što predstavljaju same aplikacije), rolama,
        sesijama itd.
        4.1.9 DOCKER
        Kada je za razvoj softvera uključen veći broj ljudi koji rade na različitim
        računarima, kada se softver postavlja na različitim tipovima servera ili kada je
        nemoguće pokrenuti neki softver zbog zauzetog porta, nedostatka biblioteka ili drugih
        konflikata, univerzalno prihvaćeno rešenje je upakovati takav softver u Docker
        kontejner. Docker predstavlja alat koji dozvoljava razvojnom timu da pokreće
        aplikacije unutar kontejnera koji su slični virtuelnim mašinama, koje se često koriste
        kao operativni sistem unutar operativnog sistema kako bi se osiguralo da svi koriste
        identičan operativni sistem, ali su poprilično lakši što se tiče računarskih resursa koje
        zauzimaju iz prostog razloga jer su striktno kreirani da direktno upravljaju kernelom
        operativnog sistema i stoga su lakši od virtuelnih mašina.
        Kontejneri predstavljaju mehanizam pakovanja aplikacija u kome aplikacije
        mogu da se izvršavaju izolovane jedna od druge dok komuniciraju putem definisanih
        kanala. Docker kontejneri se prave iz Docker slika koje sadrže sve potrebne
        zavisnosti, alate i biblioteke koje su potrebne da bi aplikacija mogla da se izvrši.
        Moguće je kreirati slike ručno, ali je jednostavnije preuzeti gotove slike. Moguće je
        kreirati više instanci slika iz jedne preuzete slike.
    </h4>
</div>